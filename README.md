Επισκόπηση Έργου

Αυτό το έργο υλοποιεί μια λειτουργική εφαρμογή Android με προηγμένες τεχνικές προγραμματισμού και αρχές σχεδιασμού.
Η εφαρμογή ακολουθεί ένα δομημένο αρχιτεκτονικό πρότυπο και προσφέρει ένα απλό, φιλικό περιβάλλον χρήστη.


Σκοπός Εφαρμογής

Η εφαρμογή είναι ένα εργαλείο σημειώσεων για φοιτητές.
Ο χρήστης, αφού συνδεθεί και ταυτοποιηθεί, μπορεί να δημιουργεί, αποθηκεύει, επεξεργάζεται, διαβάζει και διαγράφει σημειώσεις. 
Οι σημειώσεις αποθηκεύονται τοπικά στη συσκευή. 
Επίσης, υπάρχει δυνατότητα διαχείρισης κοινων προς τους χρηστες-φοιτητες σημειώσεων μέσω διαδικτυακής βάσης δεδομένων.
Η ανάπτυξη έγινε με το Android Studio, ενώ χρησιμοποιήθηκαν γραφικά από το Figma.

Αρχιτεκτονική Λογισμικού

Η εφαρμογή χρησιμοποιεί το αρχιτεκτονικό πρότυπο MVVM (Model-View-ViewModel), το οποίο διαχωρίζει την εφαρμογή σε τρία επίπεδα:

Model: Διαχειρίζεται τα δεδομένα και τη λογική της εφαρμογής.
View: Απεικονίζει τη διεπαφή χρήστη.
ViewModel: Συνδέει το Model με το View.

Αυτός ο διαχωρισμός βελτιώνει την οργάνωση του κώδικα και διευκολύνει τη συντήρηση και την επέκταση της εφαρμογής.

Βάσεις Δεδομένων

Η αποθήκευση δεδομένων γίνεται τοπικά με τη βιβλιοθήκη Room.
Το Room παρέχει ένα αφαιρετικό επίπεδο πάνω από το SQLite, διευκολύνοντας τη διαχείριση δεδομένων μέσω Object-Relational Mapping (ORM). 
Υποστηρίζει σύνθετα ερωτήματα SQL και διαχείριση αλλαγών στη δομή της βάσης δεδομένων.

Για αποθήκευση στο cloud, χρησιμοποιείται η Firebase Realtime Database, η οποία προσφέρει συγχρονισμό δεδομένων σε πραγματικό χρόνο μέσω ενός JSON μοντέλου.

Η αυθεντικοποίηση χρηστών γίνεται με τη Firebase Authentication, που υποστηρίζει email/κωδικό και κοινωνικές συνδέσεις όπως Google και Facebook.
